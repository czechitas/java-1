Nepovinný úkol - Piškvorky 3x3
------------------------------


### Zadání

Naprogramujte aplikaci klasických piškvorek 3x3 (Tic Tac Toe).
Využijte stejnou techniku jako u kalkulačky v hodině.
Tj. udělejte pouze 1 obsluhu události pro všech 9 tlačítek
a z parametru `ActionEvent e` si vyzvedněte `source` komponentu,
na kterou uživatel kliknul. Ve vlastnosti `text` té dané komponenty
pak mejte buď `""`, `"O"` nebo `"X"`.

Ukázku kalkulačky můžete vidět na videu z lekce
a stáhnout si ji v [materiálech z hodiny](lekce10.html).

Vyhodnocovat vítězství nemusíte, ale je to speciální bonus.


### Odevzdání domácího úkolu

Nejprve appku/appky zbavte přeložených spustitelných souborů.
Zařídíte to tak, že v IntelliJ IDEA vpravo zvolíte
Maven Projects -> Lifecycle -> Clean.
Úspěch se projeví tak, že v projektové složce zmizí
podsložka `target`.
Následně složku s projektem
zabalte pomocí 7-Zipu pod jménem `Ukol-CISLO-Vase_Jmeno.7z`.
(Případně lze použít prostý zip, například na Macu).
Takto vytvořený archív nahrajte na Google Drive do Odevzdávárny.

Pokud byste chtěli odevzdat revizi úkolu (např. po opravě),
zabalte ji a nahrajte ji na stejný Google Drive znovu,
jen tentokrát se jménem `Ukol-CISLO-Vase_Jmeno-verze2.7z`.

Termín odevzdání je dva dny před další lekcí, nejpozději 23:59.
Tedy pokud je další lekce ve čtvrtek, termín je úterý 23:59.
Pokud úkol nebo revizi odevzdáte později,
prosím pošlete svému opravujícímu kouči/lektorovi email nebo zprávu přes FB.
