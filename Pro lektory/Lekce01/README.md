Lekce 1
=======

Cíl lekce
---------

- Představování.
- Rozchození instalace.
- Zahřívací příklad Bublanina (ve stylu skladani Blockly).

Na první hodině je vhodné mít větší počet koučů než v průběhu kurzu. Je vhodné mít zkušené macOSaře a Windowsáře,
protože holky budou mít problémy s instalací bez ohledu na to, jak blbuvzdorný návod připravíme (nedodržování návodu je
bohužel běžné). Nicméně mám vyzkoušeno, že s detailně připraveným a odzkoušeným návodem se screenshoty pro všechny
podporované platformy se z hodiny nestane install-fest a dá se to zvládnout během 10 až 15 minut.

Instalace
---------

Vřele doporučuji na začátku studentkám dodat instalaci jako předpřipravený balík předkonfigurovaných aplikací JDK +
IntelliJ IDEA + Maven + překonfigurovaná lokální repository s předstaženými knihovnami (aby všechny studentky nemusely
naráz stahovat z Internetu knihovny).

Není úplně triviální si nastavit IntelliJ IDEA pro nejvyšší produktivitu a výrazně doporučuji jim NEDÁVAT pouze předpis
"které aplikace si mají nainstalovat", ale dodat jim to všechno již nainstalované v jednom zip archivu.

Je silně doporučeno využít [instalaci od Kamila Ševečka](javabrno.czechitas.cz/2018-jaro/install-community/).

Příklady
--------

### Bublanina

Nejprve studentkz v cca tříčlenných týmech poskládají papírovou skládačku, vyfotí si ji a potom ji přepíšou do počítače
v IntelliJ IDEA. Skládání typicky zabere 20 až 30 minut, přepis 10 až 15 minut.

Program v Javě validuje správné upečení bublaniny (se všemi přísadami, správné časové intervaly, pořadí atd.). Takže se
případně může stát, že papírově složená skládačka byla vlastně špatně. Ale to nevadí -- studentky se z toho mohou poučit,
že program se na první pokus nenapíše správně.

Pokud by se nestihla skládačka přepsat do počítače v hodině, je vhodné to zadat za domácí úkol.
